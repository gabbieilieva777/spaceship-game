Играта представлява битка между два космически кораба. Те имат първоначално по три куршума, които могат да изстрелят един след друг. Когато куршум се удари в другия кораб или излезе от края на прозореца, той отново може да бъде използван. Всеки кораб има 10 точки, които представляват неговият живот. Като бъде прострелян от противника си, губи по една точка за всеки куршум. Когато точките на един от корабите станат 0, играта свършва и на екрана се показва победителят. Левият кораб(жълтият) се движи с W, A, S и D на клавиатурата, като това го движи съответно нагоре, наляво, назад и надясно, докато десният(червеният) се движи със стрелките на клавиатурата. Те стрелят съответно с ляв и десен CTRL. Преди играта да рестартира, има забавяне 5 секунди, докато се обяви победителят.

ФУНКЦИИ:
main() - главната функция. В нея се случва всичко, като има цикъл, който се върти през цялото време, докато програмата е отворена. В него има още един цикъл за отделните събития в програмата. 
--> Има две събития, които са за изстрелването на куршумите на всеки един от корабите. При изстрелване на куршум се гледат и изстреляните преди това куршуми(yellow_bullets и red_bullets). При положение, че изстреляните куршуми са по-малко на брой от максимума(три), то тогава се изстрелва още един куршум, тоест се добавя в масива и това се случва с всяко натискане на съответния CTRL. Ако вече са изстреляни три последователни куршума, програмата не позволява на потребителя да изстрелва повече куршуми, докато един от вече изстреляните не излезе от рамките на прозореца или не се удари в другия кораб. Тогава този куршум се маха от масива и така прави място за нов куршум, който може да бъде изстрелян и това се повтаря. Също така в тези if-ове се определя позицията на куршума
--> Другите две събития са от така наречените потребителски събития. В началото на програмата са въведени като се събира pygame.USEREVENT с число. В случая имаме две потребителски събития, така че се събират с 1 и 2. Тези събития са RED_HIT и YELLOW_HIT и както се подразбира са създадени за момента, в който всеки от корабите е ударен от куршум на другия. В главната функция единственото, което правим е да махнем точка живот на ударения кораб и да пуснем звуковия ефект.
--> в main() фунцкията също се викат всички останали фунцкии и се дефинират някои променливи.

draw_window() - в тази функция се рисува всичко на екрана. Докато main() функцията се справя с нещата, които потребителя не вижда директно, като масива с куршуми, draw_window() прави всичките неща, които искаме да се появят на екрана видими. В нея се задава фон, рисува се създадения по-рано в програмата BORDER, който разделя двете полета, самите играчи(космическите кораби) са поставени на екрана чрез нея, както и всичкия текст и куршумите. Много важен е редът, където тези промени се показват - pygame.display.update(). Без него няма да има промяна.

yellow_movement() - Определя жълтият космически кораб да се движи с W, A, S и D, като също така задава граници на движение за всяка посока и се съобразява с преградата и краищата на прозореца. 

red_movement() - По същия начин като yellow_movement(), но за червения космически кораб. Определя той да се движи със стрелките на клавиатурата, както и му поставя граници, като пак се съобразява с преградата и краищата на прозореца. И в двете функции корабите се движат със скорост VEL, чиято стойност в случая е 5.

bullets() - Използва по-рано зададена скорост BULLET_VEL, за да се движат куршумите. В тази функция има два цикъла - по един за всеки космически кораб, защото куршумите се движат в различна посока. Тук се разглеждат и потребителските събития RED_HIT и YELLOW_HIT.

draw_winner() - Функция, която обявява победителя в края на играта. Задава фонт, размер и определя къде да се намира текста. Също пуска и звуков ефект, когато играта свърши и има забавяне от 5 секудни преди играта да започне отново.
